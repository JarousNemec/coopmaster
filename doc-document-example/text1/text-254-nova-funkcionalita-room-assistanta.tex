\section{Vylepšení funkcionality služby Room Assistant}\label{sec:vylepseni-funkcionality-sluzby-room-assistant}

Aktuální systém zavírání dvířek je nastaven na pevný čas, například na 18. hodinu, což představuje problém, protože nezohledňuje změny času východu a západu slunce během roku.

Plánované řešení by mělo umožnit nastavit otvírání a zavírání dveří podle aktuálních údajů o slunci.
Pomocí API, jako je například \href{https://api.sunrise-sunset.org/}{https://api.sunrise-sunset.org/}, získáme přesný čas východu a západu slunce pro naši farmu.
Díky tomuto systému se dveře kurníku otevřou ve chvíli, kdy slunce vyjde, a zavřou se, když zapadne.
Slepice tak mohou využít co nejvíce denního světla a večer budou chráněny před predátory a nepříznivým počasím.

V této implementaci také zajišťujeme kontrolu, zda jsou všechny  slepice večer doma. Pokud ne, dveře se nezavřou.
Tím se zajistí, že systém funguje podle aktuální situace.

Tento dynamický systém je mnohem lepší než starší statické nastavení, protože snižuje možnost lidské chyby, usnadňuje práci farmářům a zlepšuje péči o slepice.
